---
type: Uni Note
class:
  - "[[Algoritmi 2 (class)]]"
academic year: 2024/2025
related: 
completed: true
created: 2025-02-27T18:40
updated: 2025-02-28T09:00
---

## Efficenza di un Algoritmo

Un algoritmo si dice **efficiente** se la sua complessità è di ordine polinomiale nella dimensione $n$ dell'input, ovvero di complessità $O(n^{c})$ dove $c$ è una costante.

Un algoritmo si dice **inefficiente** se la sua complessità è di ordine super-polinomiale:
- ***esponenziale*** - funzione di ordine $\Theta(c^{n}) = 2^{\Theta(n)}$
- ***super-esponenziale*** - cresce più velocemente di un esponenziale, ad esempio $2^{\Theta(n^{2})}$ o $2^{\Theta(n \log n)}$.
- ***sub-esponenziale*** - cresce più lentamente di un esponenziale, ovvero $2^{O(n)}$ ad esempio $2^{\Theta(\log n)}$ oppure $2^{\Theta(n^{c})}$

Nel mondo reale sono molto pochi gli algoritmi *sub-esponenziali* e per questo sono molto studiati, infatti solitamente o un algoritmo è polinomiale o è esponenziale/super-esponenziale.

>[!note] Caso studio Test Primalità
>
>Una caso studio è il problema del test di **primalità** (determinare se un numero è primo o meno).
>
 >Un algoritmo banale, per la risoluzione di questo problema, che apparentemente potrebbe richiedere $O(n)$ consiste nel testare tutti i numeri più piccoli e vedere se ne esiste uno (diverso da 1) che lo dividere.
 >
 >In realtà quest'approccio ha un costo esponenziale, perché è vero che richiede $O(n)$ operazioni ma la dimensione in input è $\log n$, poiché il numero `n` può essere rappresentato in binario con $\log n$ bit. Un algoritmo efficiente per risolvere questo problema dovrebbe avere complessità $O(\log^{c} n)$.
 >
 >Fin dagli anni 70 erano noti per questo problema algoritmi sub-esponenziali ad esempio di complessità $(\log n)^{\Theta (\log \log n)}$. Ed erano noti algoritmi probabilistici (con una piccolissima percentuale di errore) di complessità polinomiale $O(\log^{3} n)$
 >
 >Nel 2004 è stato trovato un algoritmo deterministico (senza errore) con con complessità polinomiale $O(\log^{3} n)$.
 >
>Nel mondo reale si continuano ad utilizzare gli algoritmi probabilistici, per risolvere questo problema (nonostante il marginel'errore), perché anche se asintoticamente uguali quello probabilistico è più veloce per valori che si utilizzano nel mondo reale.
>

>[!warning] Asintoticamente più veloce != realmente più veloce
>
>Sì, è vero. A volte, algoritmi con una complessità asintotica più bassa possono essere più lenti nella pratica rispetto ad algoritmi con una complessità asintotica più alta, a causa delle costanti nascoste nella notazione Big O.
>
>La complessità asintotica e la velocità effettiva di un algoritmo è valida solo per valori di n sufficientemente grandi.
>
>***Esempio*** - l’algoritmo descritto dalla funzione rossa è asintoticamente più costoso ma per certi valori è conveniente rispetto all'algoritmo descritto dalla funzione verde.
>
>![[Pasted image 20250227225706.png|600]]

## Differenza tra complessità algoritmo e complessità del problema

Quando troviamo un algoritmo con complessità $O(g(n))$ per un problema, stiamo definendo una limitazione superiore (upper bound) alla complessità del problema.

Se si dimostra che **_qualunque algoritmo_** per quel problema ha complessità $\Omega( f(n))$, si è stabilita una limitazione inferiore (lower bound) alla complessità del problema.

Se $f(n) = g(n)$ allora l'algoritmo è detto ottimo, perché la sua complessità in ordine di grandezza risulta la migliore possibile.

### Calcolare Limitazione Inferiore

Calcolare limitazioni inferiori significative ai problemi in genere non è un compito semplice. Sono noti pochi modi generali di dimostrazione per limitazioni inferiori.

Vediamone due molto semplici:

>[!note] Dimensione dei Dati
>
>Se un problema ha in ingresso `n` dati e richiede di esaminarli tutti, allora una limitazione inferiore della complessità è $\Omega(n)$.
>
>***Esempio*** -  per il problema della ricerca del massimo in una lista, l'algoritmo banale che scorre la lista è ottimo.

>[!note] Eventi Calcolabili
>
>Se un problema richiede che un certo evento sia ripetuto almeno `m` volte, allora una limitazione inferiore della complessità è $\Omega(m)$.
>
>***Esempio*** -  per gli algoritmi di ordinamento basati sul confronto si può dimostrare che se `n` sono gli interi da ordinare allora bisogna effettuare almeno $n \log n$ confronti e quindi $\Omega(n \log n)$ è il limite inferiore alla complessità e di conseguenza l'algoritmo heapsort è ottimo.

**È  raro sapere che un algoritmo è ottimo per un certo problema.**

## Problema Intrattabile

Un problema si dice **intrattabile** efficienti se non può avere algoritmi efficienti (polinomiali).